---
layout: ../../../components/ChapterLayout.astro
title: 'Koliformne bakterije u sanitarnoj analizi'
description: 'Indikatori fekalnog zagađenja vode'
chapterNumber: 9
primaryColor: blue
showBreadcrumb: true
breadcrumbPath:
  - name: "Poglavlje 9"
    url: "/poglavlje-9/"
  - name: "'Koliformne bakterije u sanitarnoj analizi'"
    url: "/poglavlje-9/koliformne-bakterije/"
---



U sanitarnoj bakteriologiji zbog praktičnih razloga uspostavljene su dvije skupine koliformnih bakterija: ukupni koliformi i fekalni koliformi, a postupak njihova dokazivanja i određivanja brojnosti naziva se kolimetrija.

Ukupne koliformne bakterije razgrađuju laktozu na 35±0,5°C/48 h, a fekalne koliformne bakterije na 44,5±0,2°C/24 h, što označujemo svojstvom termotolerancije (termotolerantni sojevi koliforma). Smatra se da nalaz termotolerantnih koliforma (fekalni koliformi) upozorava sa sigurnošću na recentna (svježa) fekalna zagađenja sredine, koja su s epidemiološkog aspekta opasnija jer uz njih još mogu biti prisutne i virulentne patogene bakterije koje uzrokuju crijevna i druga oboljenja.

Tzv. ukupni koliformi izgubili su boraveći u vanjskoj sredini sposobnost termotolerancije i znak su starijih fekalnih zagađenja. Sanitarna analiza vode na koliformne bakterije provodi se u tri faze nazvane u praksi kao: prethodni, potvrdni, završni test (slika 51).

![Shematski prikaz izvedbe sanitarne analize vode](/images/slika51.jpg)

*Slika 51. Shematski prikaz izvedbe sanitarne analize vode.*