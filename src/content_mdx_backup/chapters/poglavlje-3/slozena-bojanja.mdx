---
title: Složena bojanja
description: Diferencijalna bojenja bakterija za razlikovanje pojedinih skupina
chapterNumber: 3
primaryColor: red
showBreadcrumb: true
breadcrumbPath:
  - name: "Poglavlje 3"
    url: "/poglavlje-3/"
  - name: "Složena bojanja"
    url: "/poglavlje-3/slozena-bojanja/"
---

## Složena bojanja

<div style="background: linear-gradient(135deg, #e8f4fd 0%, #d1ecf1 100%); border-radius: 15px; padding: 25px; margin: 20px 0;">
  
  <div style="background: rgba(255,255,255,0.9); padding: 20px; border-radius: 10px; border-left: 4px solid #2196f3;">
    <p style="margin: 0; color: #2d3748; line-height: 1.6;">
      Složena ili diferencijalna bojenja vrste su bojenja u kojima se upotrebljavaju dvije ili više vrsta boja, a služe diferencijaciji, razlikovanju pojedinih skupina bakterija. Razvrstavanje bakterija u pojedine taksonomske skupine osniva se u samom početku na njihovu obliku i na reakciji složenog bojenja po Gramu. Bojenje po Gramu (Hans Christian Gram 1883.) najčešće je upotrebljavana metoda složenih bojenja bakterija u svim granama bakteriologije. Bojenje po Gramu posebno je važno u medicini i veterini jer Gram-negativne i Gram-pozitivne patogene bakterije čovjeka i životinja različito reagiraju na pojedine antibiotike, pa se već na osnovi bojenja po Gramu može s određenom sigurnošću odmah započeti s antibiotskom terapijom. Mehanizam bojenja po Gramu objašnjava se građom stanične stijenke, prije svega debljinom mureinskog sloja u Gram-pozitivnih bakterija. Zbog debljine mureina stanične stijenke Gram-pozitivnih bakterija stvoreni kompleks kristal violeta i lugola teže će se isprati 96%-tnim alkoholom, a u Gram-negativnih relativno će se lako isprati iz stanice zbog tankog peptidoglikanskog sloja. Kako bismo bili sigurni da su bojila ispravna, a metoda izvedena lege artis, u pravilu se s lijeve i s desne strane razmaza ispitivane bakterije naprave istovremeno na predmetnom stakalcu i razmažu jedne poznate Gram-pozitivne (<em>Staphylococcus aureus</em>) i Gram-negativne bakterije (<em>Escherichia coli</em>). Gram-pozitivne bakterije zadržavaju ljubičastu boju, dok Gram-negativne bakterije postaju crvene nakon kontrabojenja. Kontrola kvalitete uvijek uključuje pozitivnu i negativnu kontrolu, a klinički značaj je osnova za odabir antibiotičke terapije.
    </p>
  </div>

</div>