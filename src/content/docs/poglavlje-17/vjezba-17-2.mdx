---
title: 'Vježba 17.2: Određivanje postotka fiziološke skupine amilolitičkih bakterija'
description: 'Praktična vježba za određivanje postotka amilolitičkih bakterija unutar populacije ukupnih saprofitskih bakterija'
---

# Vježba 17.2: Određivanje postotka fiziološke skupine amilolitičkih bakterija unutar populacije ukupnih saprofitskih bakterija

## Postupak rada

Homogenizirati uzorak površinske vode u Winklerovoj boci energičnim mućkanjem. Napraviti seriju decimalnih razrjeđenja uzorka. Po 0,1 mL uzorka iz odgovarajuće serije decimalnog razrjeđenja nacijepiti metodom širenja razmaza na Petrijeve ploče s podlogom Bredemann. Paralelno, nacijepiti uzorak na Petrijeve ploče s hranjivim agarom za uzgoj aerobnih saprofitskih bakterija.

Nakon razdoblja inkubacije prebrojiti na pločama s hranjivim agarom sve kolonije te izračunati broj ukupnih saprofitskih bakterija. Nakapati lugolovu otopinu na ploče za uzgoj amilolita, izbrojiti kolonije s okolnim prozirnim zonama te izračunati broj kolonija amilolita.

Na osnovi broja kolonija saprofitskih bakterija i broja kolonija amilolitičkih bakterija izračunati postotak amilolitičkih bakterija u populaciji ostalih saprofitskih bakterija u uzorku.
