---
title: 'Vježba 17.1: Određivanje broja kolonija oligokarbofilnih i polikarbofilnih saprofitskih bakterija'
description: 'Praktična vježba za određivanje broja kolonija oligokarbofilnih i polikarbofilnih saprofitskih bakterija u uzorcima tla'
---

<h3 style="color: #096279; font-size: 1.4rem; font-weight: 600; margin: 1.5rem 0 1rem 0;">Postupak rada</h3>

Homogenizirati uzorak površinske vode u Winklerovoj boci energičnim mućkanjem. Razrijediti 1 mL uzorka vode s 9 mL sterilne destilirane vode s dodatkom 0,3% NaCl te napraviti seriju decimalnih razrjeđenja uzorka. Po 0,1 mL uzorka iz odgovarajuće serije decimalnog razrjeđenja nacijepiti metodom širenja razmaza na Petrijeve ploče s hranjivim agarom i na ploče s istom podlogom razrijeđenom destiliranom vodom u omjeru 1:10. Na Petrijevim pločama s originalnim hranjivim agarom porast će eutrofne, a na pločama s hranjivim agarom 1:10 oligotrofne bakterije.

Nakon razdoblja inkubacije izbrojiti porasle kolonije na pločama i izračunati broj kolonija oligotrofa i eutrofa po 1 mL uzorka. Iz omjera broja kolonija eutrofi/oligotrofi izračunati indeks opterećenja vode lako razgradivom organskom tvari. Što je manji omjer između broja kolonija eutrofa i oligotrofa, voda je manje opterećena organskom tvari i obratno.

Iznad indeksa 1,0 može se smatrati da je vodotok zagađen većim koncentracijama lako razgradivih organskih tvari.
