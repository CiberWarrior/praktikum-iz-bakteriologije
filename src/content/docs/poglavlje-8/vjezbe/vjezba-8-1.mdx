---
title: Vježba 8.1 - Usporedba broja kolonija ukupnih i fekalnih koliformnih bakterija
description: Izolacija na selektivnim podlogama za koliformne bakterije
---

<h3 style="color: #096279; font-size: 1.4rem; font-weight: 600; margin: 1.5rem 0 1rem 0;">Postupak</h3>

Homogenizirati uzorak površinske ili otpadne vode u Winklerovoj boci energičnim mućkanjem. Napraviti seriju **decimalnih razrjeđenja uzorka**. Po **0,1 mL** uzorka iz odgovarajuće serije decimalnog razrjeđenja nacijepiti **metodom širenja razmaza** na Petrijeve zdjelice s **Endo agarom** i **EC X-GLUC agarom** u duplikatu. 

Jednu seriju nacjepljenih ploča inkubirati na **35°C/48 h** (ukupni koliformi), a drugu seriju na **44,5°C/24 h** (fekalni koliformi). Nakon razdoblja inkubacije prebrojiti na svim pločama kolonije te izračunati broj kolonija koliformnih bakterija u uzorku. 

<h3 style="color: #096279; font-size: 1.4rem; font-weight: 600; margin: 1.5rem 0 1rem 0;">Analiza rezultata</h3>

Na pločama s **EC X-GLUC agarom** ponovno prebrojiti **plavo obojene kolonije** te izračunati **postotak *Escherichia coli*** u populaciji ukupnih i fekalnih koliforma. 

Potom nakapati na ploču s EC X-GLUC agarom **Kovazcszev reagens** i nakon **30 sek** prebrojiti kolonije okružene **crvenim prstenima**.

<h3 style="color: #096279; font-size: 1.4rem; font-weight: 600; margin: 1.5rem 0 1rem 0;">Očekivani rezultati</h3>

- **Endo agar**: Kolonije *E. coli* zlatnog metalnog sjaja, ostale koliformne bakterije roza boje
- **EC X-GLUC agar**: Kolonije *E. coli* plave boje, ostale koliformne bakterije bijele do žućkaste
- **Indol test**: Crveni prsten oko indol-pozitivnih kolonija *E. coli*