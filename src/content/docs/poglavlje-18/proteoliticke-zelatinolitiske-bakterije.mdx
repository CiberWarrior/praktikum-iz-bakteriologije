---
title: 'Proteolitičke želatinolitičke bakterije'
description: 'Bakterije koje razgrađuju želatinu i proteine'
---

# Proteolitičke želatinolitičke bakterije

Proteolitičke želatinolitičke bakterije posjeduju egzoenzim želatinazu te su sposobne hidrolitički razgrađivati želatinu (likvefakcija želatine). Proteolitičke bakterije u odnosu prema kisiku mogu biti aerobi, fakultativni anaerobi ili striktni anaerobi.

## Rodovi bakterija koji sudjeluju u razgradnji proteina

Neki su rodovi bakterija koji sudjeluju u procesu razgradnje proteina: *Actinomycetes*, *Bacillus*, *Clostridium*, *Micrococcus*, *Proteus*, *Pseudomonas*, *Serratia*, *Staphylococcus*, *Streptococcus*.

## Produkti razgradnje proteina

Ovisno o tome odvija li se razgradnja proteina u aerobnim ili anaerobnim uvjetima, nastat će različiti konačni produkti razgradnje.

### Aerobni proteoliti
Razgrađuju proteine na: CO<sub>2</sub>, amonijak i vodu.

### Anaerobni proteoliti
Razgrađuju proteine na: CO<sub>2</sub>, amonijak, amine, organske kiseline, merkaptan i H<sub>2</sub>S.

## Dokazivanje želatinolitičkih bakterija

Aerobne želatinolitičke bakterije dokazujemo na hranjivom agaru uz dodatak želatine (2%) na 22°C/72 h. Nakon inkubacije potrebno je nakapati nekoliko kapi 0,46 M otopine HgCl<sub>2</sub> (vrlo otrovan spoj!). HgCl<sub>2</sub> zbog svojstva koagulacije proteina daje sa želatinom bijelo obojenje. Oko kolonija koje su hidrolizirale želatinu vidi se prozirna zona (slika 76).

Preporučuje se vlastita metoda bez upotrebe otopine živina klorida. Ploče s razvijenim kolonijama na podlozi pohraniti na nekoliko sati u hladnjak na 4°C. Oko proteolitičkih kolonija saprofitskih bakterija vidljive su prozirne zone hidrolize želatine na inače mutnoj, bjeličastoj podlozi.

<div style="max-width: 520px; background: linear-gradient(135deg, #e3f2fd 0%, #f3e5f5 100%); border-radius: 15px; padding: 20px; box-shadow: 0 4px 12px rgba(0,0,0,0.1); margin: 20px auto;">
  <div style="display: flex; align-items: center; margin-bottom: 15px;">
    <span style="font-size: 24px; margin-right: 10px;">🧫</span>
    <h3 style="margin: 0; color: #2c3e50; font-weight: 600; font-size: 18px;">Sastav podloge za želatinolitičke bakterije</h3>
  </div>
  <div style="background: white; border-radius: 10px; padding: 15px;">
    <div style="display: grid; grid-template-columns: minmax(0, 1fr) auto; gap: 8px 15px; align-items: center;">
      <span style="font-weight: 500; color: #34495e; font-size: 14px;">Tripton</span>
      <span style="background: #3498db; color: white; padding: 3px 10px; border-radius: 15px; font-size: 13px; font-weight: 600;">5,0 g</span>
      <span style="font-weight: 500; color: #34495e; font-size: 14px;">Ekstrakt kvasca</span>
      <span style="background: #e74c3c; color: white; padding: 3px 10px; border-radius: 15px; font-size: 13px; font-weight: 600;">2,5 g</span>
      <span style="font-weight: 500; color: #34495e; font-size: 14px;">Glukoza</span>
      <span style="background: #f39c12; color: white; padding: 3px 10px; border-radius: 15px; font-size: 13px; font-weight: 600;">1,0 g</span>
      <span style="font-weight: 500; color: #34495e; font-size: 14px;">Želatina</span>
      <span style="background: #9b59b6; color: white; padding: 3px 10px; border-radius: 15px; font-size: 13px; font-weight: 600;">20,0 g</span>
      <span style="font-weight: 500; color: #34495e; font-size: 14px;">Agar</span>
      <span style="background: #1abc9c; color: white; padding: 3px 10px; border-radius: 15px; font-size: 13px; font-weight: 600;">20,0 g</span>
      <span style="font-weight: 500; color: #34495e; font-size: 14px;">Destilirana voda</span>
      <span style="background: #e67e22; color: white; padding: 3px 10px; border-radius: 15px; font-size: 13px; font-weight: 600;">1000 mL</span>
    </div>
    <div style="margin-top: 12px; padding-top: 12px; border-top: 1px solid #ecf0f1;">
      <span style="font-weight: 600; color: #2c3e50; font-size: 14px;">pH = 7,0 ± 0,1</span>
    </div>
  </div>
</div>

![Slika 76. Prozirne zone oko kolonija želatinolitičkih bakterija nakon dodatka otopine HgCl2.](/Images/slika76.jpg)

