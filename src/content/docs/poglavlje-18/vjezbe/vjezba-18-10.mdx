---
title: 'Vježba 18.10: Određivanje aktivnosti fiziološke skupine nitrifikatora druge faze u Vinogradski II. bujonu'
description: 'Mjerenje aktivnosti nitrifikatora druge faze u otpadnoj vodi'
---

# Vježba 18.10: Određivanje aktivnosti fiziološke skupine nitrifikatora druge faze u Vinogradski II. bujonu

## Priprema uzorka

Homogenizirati uzorak otpadne vode u Winklerovoj boci energičnim mućkanjem. Nacijepiti po 20 mL uzorka u Erlenmeyerove tikvice s 200 mL steriliziranog bujona Vinogradski II.

## Postupak aeracije

U jednu tikvicu uroniti pumpu za aeraciju i pustiti da aerira podlogu cijelo vrijeme pokusa. Drugu tikvicu ostaviti bez aeracije.

## Početna mjerenja

Izmjeriti početnu koncentraciju nitrita i nitrata u podlogama.

## Inkubacija i praćenje

Inkubirati tikvice na sobnoj temperaturi 8 dana i kontrolirati svaki dan koncentraciju nitrita i nitrata.

## Metode mjerenja

Koncentracija nitrita i nitrata mjeri se na spektrofotometru nakon dodatka komercijalnih reagensa ili pomoću komercijalnih testnih trakica za dokazivanje nitrata i nitrita (slika 78).

![Slika 78. Komercijalna testna trakica za dokazivanje nitrata i nitrita.](/Images/slika78.jpg)

## Izražavanje rezultata

Rezultate izraziti kao nitritacijski potencijal ispitivane vode u mg stvorenog nitrata u određenom vremenu (npr. 3,7 mg/L NO<sub>3</sub><sup>-</sup>/48 h).

---

*Povratak na [Vježbe 18](/poglavlje-18/vjezbe-18)*

