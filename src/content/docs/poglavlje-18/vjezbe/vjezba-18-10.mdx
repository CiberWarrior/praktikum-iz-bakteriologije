---
title: 'Vježba 18.10: Određivanje aktivnosti fiziološke skupine nitrifikatora druge faze u Vinogradski II. bujonu'
description: 'Mjerenje aktivnosti nitrifikatora druge faze u otpadnoj vodi'
---

<h3 style="color: #096279; font-size: 1.4rem; font-weight: 600; margin: 1.5rem 0 1rem 0;">Priprema uzorka</h3>

Homogenizirati uzorak otpadne vode u Winklerovoj boci energičnim mućkanjem. Nacijepiti po 20 mL uzorka u Erlenmeyerove tikvice s 200 mL steriliziranog bujona Vinogradski II.

<h3 style="color: #096279; font-size: 1.4rem; font-weight: 600; margin: 1.5rem 0 1rem 0;">Postupak aeracije</h3>

U jednu tikvicu uroniti pumpu za aeraciju i pustiti da aerira podlogu cijelo vrijeme pokusa. Drugu tikvicu ostaviti bez aeracije.

<h3 style="color: #096279; font-size: 1.4rem; font-weight: 600; margin: 1.5rem 0 1rem 0;">Početna mjerenja</h3>

Izmjeriti početnu koncentraciju nitrita i nitrata u podlogama.

<h3 style="color: #096279; font-size: 1.4rem; font-weight: 600; margin: 1.5rem 0 1rem 0;">Inkubacija i praćenje</h3>

Inkubirati tikvice na sobnoj temperaturi 8 dana i kontrolirati svaki dan koncentraciju nitrita i nitrata.

<h3 style="color: #096279; font-size: 1.4rem; font-weight: 600; margin: 1.5rem 0 1rem 0;">Metode mjerenja</h3>

Koncentracija nitrita i nitrata mjeri se na spektrofotometru nakon dodatka komercijalnih reagensa ili pomoću komercijalnih testnih trakica za dokazivanje nitrata i nitrita (slika 78).

![Slika 78. Komercijalna testna trakica za dokazivanje nitrata i nitrita.](/Images/slika78.jpg)

<h3 style="color: #096279; font-size: 1.4rem; font-weight: 600; margin: 1.5rem 0 1rem 0;">Izražavanje rezultata</h3>

Rezultate izraziti kao nitritacijski potencijal ispitivane vode u mg stvorenog nitrata u određenom vremenu (npr. 3,7 mg/L NO<sub>3</sub><sup>-</sup>/48 h).

---

*Povratak na [Vježbe 18](/poglavlje-18/vjezbe-18)*


