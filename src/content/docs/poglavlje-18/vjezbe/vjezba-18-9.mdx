---
title: 'Vježba 18.9: Određivanje aktivnosti fiziološke grupe nitrifikatora prve faze u Vinogradski I. bujonu'
description: 'Mjerenje aktivnosti nitrifikatora prve faze u otpadnoj vodi'
---

# Vježba 18.9: Određivanje aktivnosti fiziološke grupe nitrifikatora prve faze u Vinogradski I. bujonu

## Priprema uzorka

Homogenizirati uzorak otpadne vode u Winklerovoj boci energičnim mućkanjem. Nacijepiti po 20 mL uzorka u dvije Erlenmeyerove tikvice s 200 mL bujona Vinogradski I.

## Postupak aeracije

U jednu tikvicu uroniti pumpu za aeraciju i pustiti da aerira podlogu cijelo vrijeme pokusa. Drugu tikvicu ostaviti bez aeracije.

## Početna mjerenja

Izmjeriti početnu koncentraciju amonijeva iona i nitrita u podlogama.

## Inkubacija i praćenje

Inkubirati tikvice na sobnoj temperaturi 8 dana i kontrolirati svaki dan koncentraciju amonijeva iona i nitrita.

## Metode mjerenja

Koncetracija amonijeva iona i nitrita mjeri se na spektrofotometru nakon dodatka komercijalnih reagensa.

### Klasična metoda dokazivanja amonijeva iona

Klasična metoda dokazivanja amonijeva iona podrazumijeva dodatak Nesslerova reagensa, pri čemu se u prisutnosti amonijeva iona razvija narančastosmeđa boja.

### Klasična metoda dokazivanja nitrita

Klasična metoda dokazivanja nitrita podrazumijeva dodatak Griess-Ilosvayeva reagensa, pri čemu se u prisutnosti nitrita razvija crvenoroza boja.

## Izražavanje rezultata

Rezultate izraziti kao nitritacijski potencijal ispitivane vode u mg stvorenog nitrita u određenom vremenu (npr. 0,015 mg/L NO<sub>2</sub><sup>-</sup>/48 h).

---

*Povratak na [Vježbe 18](/poglavlje-18/vjezbe-18)*

