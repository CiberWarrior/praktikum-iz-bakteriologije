---
title: 'Vježba 18.9: Određivanje aktivnosti fiziološke grupe nitrifikatora prve faze u Vinogradski I. bujonu'
description: 'Mjerenje aktivnosti nitrifikatora prve faze u otpadnoj vodi'
---

<h3 style="color: #096279; font-size: 1.4rem; font-weight: 600; margin: 1.5rem 0 1rem 0;">Priprema uzorka</h3>

Homogenizirati uzorak otpadne vode u Winklerovoj boci energičnim mućkanjem. Nacijepiti po 20 mL uzorka u dvije Erlenmeyerove tikvice s 200 mL bujona Vinogradski I.

<h3 style="color: #096279; font-size: 1.4rem; font-weight: 600; margin: 1.5rem 0 1rem 0;">Postupak aeracije</h3>

U jednu tikvicu uroniti pumpu za aeraciju i pustiti da aerira podlogu cijelo vrijeme pokusa. Drugu tikvicu ostaviti bez aeracije.

<h3 style="color: #096279; font-size: 1.4rem; font-weight: 600; margin: 1.5rem 0 1rem 0;">Početna mjerenja</h3>

Izmjeriti početnu koncentraciju amonijeva iona i nitrita u podlogama.

<h3 style="color: #096279; font-size: 1.4rem; font-weight: 600; margin: 1.5rem 0 1rem 0;">Inkubacija i praćenje</h3>

Inkubirati tikvice na sobnoj temperaturi 8 dana i kontrolirati svaki dan koncentraciju amonijeva iona i nitrita.

<h3 style="color: #096279; font-size: 1.4rem; font-weight: 600; margin: 1.5rem 0 1rem 0;">Metode mjerenja</h3>

Koncetracija amonijeva iona i nitrita mjeri se na spektrofotometru nakon dodatka komercijalnih reagensa.

<h4 style="color: #096279; font-size: 1.2rem; font-weight: 600; margin: 1.2rem 0 0.8rem 0;">Klasična metoda dokazivanja amonijeva iona</h4>

Klasična metoda dokazivanja amonijeva iona podrazumijeva dodatak Nesslerova reagensa, pri čemu se u prisutnosti amonijeva iona razvija narančastosmeđa boja.

<h4 style="color: #096279; font-size: 1.2rem; font-weight: 600; margin: 1.2rem 0 0.8rem 0;">Klasična metoda dokazivanja nitrita</h4>

Klasična metoda dokazivanja nitrita podrazumijeva dodatak Griess-Ilosvayeva reagensa, pri čemu se u prisutnosti nitrita razvija crvenoroza boja.

<h3 style="color: #096279; font-size: 1.4rem; font-weight: 600; margin: 1.5rem 0 1rem 0;">Izražavanje rezultata</h3>

Rezultate izraziti kao nitritacijski potencijal ispitivane vode u mg stvorenog nitrita u određenom vremenu (npr. 0,015 mg/L NO<sub>2</sub><sup>-</sup>/48 h).

---

*Povratak na [Vježbe 18](/poglavlje-18/vjezba-18)*


