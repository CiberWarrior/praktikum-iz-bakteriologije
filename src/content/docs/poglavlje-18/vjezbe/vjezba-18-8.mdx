---
title: 'Vježba 18.8: Amonifikacijska aktivnost'
description: 'Mjerenje amonifikacijske aktivnosti bakterija u površinskoj vodi'
---

# Vježba 18.8: Amonifikacijska aktivnost

## Priprema uzorka

Po 50 mL uzorka površinske vode uliti u sterilne Erlenmayerove tikvice i dodati 5 mL tekućeg medija (Rheinheimer), promiješati i inkubirati na 22°C. Obvezno pripremiti i kontrolnu tikvicu s podlogom Rheinheimera bez dodavanja uzorka vode.

## Mjerenje amonifikacijske aktivnosti

Svaka 24 h u tikvicama izmjeriti koncentracije stvorenog amonijeva iona. Koncentracija amonijeva iona mjeri se na spektrofotometru nakon dodatka komercijalnih reagenasa.

## Klasična metoda dokazivanja

Klasična metoda dokazivanja amonijeva iona podrazumijeva dodatak Nesslerova reagensa, pri čemu se u prisutnosti amonijeva iona razvija narančastosmeđa boja.

## Izražavanje rezultata

Amonifikacijska se aktivnost izražava u mg stvorenog amonijeva iona u određenom vremenu (npr. 4,2 mg/L NH<sub>4</sub><sup>+</sup>/48 h).

---

*Povratak na [Vježbe 18](/poglavlje-18/vjezbe-18)*

