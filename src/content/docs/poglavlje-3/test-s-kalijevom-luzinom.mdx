---
title: Test s kalijevom lužinom
description: Pouzdan nadomjestak bojenja po Gramu za razlikovanje Gram-pozitivnih i Gram-negativnih bakterija
---


Test s kalijevom lužinom navodi se u literaturi kao vrlo pouzdan nadomjestak bojenja po Gramu. Provodi se tako da se čista bakterijska kultura, ne starija od 24 sata, razmuti bakteriološkom ušicom u kapljici 3%-tne KOH. Nakon 30 sek ušica se polagano podiže iz kapljice. Ako je bakterija Gram-negativna, izvlače se u roku od 1 min na ušici tanke sluzave niti iz kapljice lužine, zbog prisutnosti lipopolisaharida iz sastava razorene stanične stijenke. Ako je bakterija Gram-pozitivna, stanična stijenka ne biva razorena, sadržaj kapljice ostaje grudast, nema izvlačenja niti.