---
title: 'Test s metilenskim modrilom'
description: 'Test s metilenskim modrilom za ispitivanje kvalitete namirnica'
---

# Test s metilenskim modrilom

Metilensko modrilo je boja koja je u oksidiranom stanju plava, a u reduciranom bezbojna (leukoforma). Metilensko modrilo može služiti kao terminalni akceptor elektrona u procesima anaerobnog disanja. Otopina 1%-tnog metilenskog modrila u destiliranoj vodi ukapa se u epruvete s uzorkom mlijeka, macerata namirnice ili dr. Nakon što nestane kisika, kao terminalni akceptor elektrona bakterije će koristiti metilensko modrilo. Nakon redukcije metilensko modrilo mijenja boju iz plavog u bezbojnu (slika 67). Što je veći broj bakterija u uzorku, vrijeme obezbojenja bit će kraće. Na osnovi vremena obezbojenja kvaliteta mlijeka dijeli se u četiri klase:

- **I klasa** = vrijeme obezbojenja duže od 8 h
- **II klasa** = vrijeme obezbojenja 6-8 h
- **III klasa** = vrijeme obezbojenja 2-6 h
- **IV klasa** = vrijeme obezbojenja kraće od 2 h

![Slika 67. Reducirano metilensko modrilo u epruveti s kontaminiranim mlijekom (lijevo) i oksidirano metilensko modrilo u epruveti s mlijekom dobre kvalitete (desno).](/Images/slika67.jpg)

[← Povratak na Poglavlje 15](../) | [Povratak na Početnu stranicu](/)


