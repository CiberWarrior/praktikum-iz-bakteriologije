---
title: 'Vježba 15-2: Izvedba TTC-testa'
description: 'Izvedba TTC-testa'
---

U šest sterilnih epruveta uliti po 10 mL svježeg pasteriziranog mlijeka. Mlijeko u tri epruvete kontaminirati čistom kulturom *Escherichia coli* i inkubirati na 37°C/24 h. Preostale tri epruvete čuvati u hladnjaku na 4°C. Epruvete začepiti sterilnim čepovima.

Za izvođenje TTC-testa u uzorak kontaminiranog i nekontaminiranog mlijeka dodati 1 mL 2-3%-tne otopine TTC-a u destiliranoj vodi. Otopinu TTC-a potrebno je sterilizirati filtracijom kroz membranski filtar promjera pora 0,2 μm. Epruvete se začepe sterilnim čepovima i protresu da se sadržaj homogenizira. Pripravljene epruvete stave se u inkubator na 37°C i očita se intenzitet crvene boje za 30 min na spektrofotometru u odnosu prema mlijeku bez dodatka TTC-a kao slijepe probe. Ako je kvaliteta mlijeka vrlo visoka, crvena se boja u epruveti neće razviti.

[← Povratak na Vježbe 15](../vjezbe-15) | [Povratak na Poglavlje 15](/poglavlje-15/)
