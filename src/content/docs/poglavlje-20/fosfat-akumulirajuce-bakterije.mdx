---
title: 'Fosfat-akumulirajuće bakterije'
description: 'Bakterije koje intracelularno akumuliraju fosfate u obliku polifosfatnih zrnaca'
---


Fosfat-akumulirajuće bakterije prirodno se nalaze u visoko opterećenim otpadnim vodama. Zbog svojstva akumulacije fosfata intracelularno u obliku u vodi netopivih zrnaca polifosfata primjenjuju se u uređajima za pročišćivanje otpadnih voda radi boljeg uklanjanja fosfata iz otpadnih voda. Najčešće primjenjivana metoda pročišćivanja otpadnih voda uređaji su s aktivnim muljem. Da bi se akumulacija fosfata mogla odvijati, ove se bakterije moraju nalaziti u aerobnoj sredini s malom količinom organske tvari i suviškom otopljenih fosfata. One se lako mogu dokazati u flokulama aktivnog mulja bojenjem po Neisserovoj metodi. Po Neisserovoj metodi protoplazma bakterija oboji se smećkasto, a zrnca polifosfata tamnomodro (slika 86).

<div style="max-width: 520px; background: linear-gradient(135deg, #e3f2fd 0%, #f3e5f5 100%); border-radius: 15px; padding: 20px; box-shadow: 0 4px 12px rgba(0,0,0,0.1); margin: 20px auto;">
  <div style="display: flex; align-items: center; margin-bottom: 15px;">
    <span style="font-size: 24px; margin-right: 10px;">🔬</span>
    <h3 style="margin: 0; color: #2c3e50; font-weight: 600; font-size: 18px;">Bojanje po Neisserovoj metodi</h3>
  </div>
  <div style="background: white; border-radius: 10px; padding: 15px;">
    <ol style="margin: 0; padding-left: 18px; color: #2c3e50;">
      <li style="margin: 6px 0;">Osušeni i na plamenu fiksirani razmaz prelije se otopinom boje Neisser I i boja na njemu ostavi 1–2 min.</li>
      <li style="margin: 6px 0;">Preparat se opere destiliranom vodom.</li>
      <li style="margin: 6px 0;">Preparat se prelije otopinom boje Neisser II i boja na njemu ostavi 1–2 min.</li>
      <li style="margin: 6px 0;">Preparat se opere vodom iz slavine, osuši između papira za filtriranje i promatra na mikroskopu imerzijskog objektiva.</li>
    </ol>
  </div>
</div>

![Plavo obojena zrnca polifosfata u flokuli aktivnog mulja](/images/slika86.jpg)

**Slika 86.** Plavo obojena zrnca polifosfata u flokuli aktivnog mulja.

---

*Povratak na [Poglavlje 20](/poglavlje-20)*


