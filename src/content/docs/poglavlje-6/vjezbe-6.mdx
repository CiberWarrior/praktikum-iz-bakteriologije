---
title: Vježbe 6
description: Praktične vježbe iz određivanja broja bakterija u suspenziji
---

# Vježbe 6

## 1. Određivanje titra bakterija

Pripremiti decimalna razrjeđenja uzorka vode i nacijepiti po 1 mL u seriju epruveta s hranjivim bujonom. Inkubirati epruvete na **22°C / 72 h**. Pozitivna reakcija prisutnosti bakterija vidi se kao **zamućenje podloge**. Kao titar uzeti epruvetu s pozitivnim rezultatom na najvećem razrjeđenju.

<div style="max-width: 520px; background: linear-gradient(135deg, #e3f2fd 0%, #f3e5f5 100%); border-radius: 15px; padding: 20px; box-shadow: 0 4px 12px rgba(0,0,0,0.1); margin: 20px auto;">
  <div style="display: flex; align-items: center; margin-bottom: 15px;">
    <span style="font-size: 24px; margin-right: 10px;">🧪</span>
    <h3 style="margin: 0; color: #2c3e50; font-weight: 600; font-size: 18px;">Sastav hranjivog bujona</h3>
  </div>
  <div style="background: white; border-radius: 10px; padding: 15px;">
    <div style="display: grid; grid-template-columns: minmax(0, 1fr) auto; gap: 8px 15px; align-items: center;">
      <span style="font-weight: 500; color: #34495e; font-size: 14px;">Pepton</span>
      <span style="background: #3498db; color: white; padding: 3px 10px; border-radius: 15px; font-size: 13px; font-weight: 600;">5,0 g</span>
      <span style="font-weight: 500; color: #34495e; font-size: 14px;">Mesni ekstrakt</span>
      <span style="background: #f39c12; color: white; padding: 3px 10px; border-radius: 15px; font-size: 13px; font-weight: 600;">3,0 g</span>
      <span style="font-weight: 500; color: #34495e; font-size: 14px;">Destilirana voda</span>
      <span style="background: #2ecc71; color: white; padding: 3px 10px; border-radius: 15px; font-size: 13px; font-weight: 600;">1000 mL</span>
    </div>
    <div style="margin-top: 12px; padding-top: 12px; border-top: 1px solid #ecf0f1;">
      <span style="font-weight: 600; color: #2c3e50; font-size: 14px;">pH = 7,0 ± 0,2</span>
    </div>
  </div>
</div>

## 2. Određivanje broja kolonija saprofitskih bakterija metodom širenja razmaza

Homogenizirati uzorak površinske vode u Winklerovoj boci energičnim mućkanjem. Pripremiti seriju decimalnih razrjeđenja uzorka u epruvetama s 9 mL sterilne destilirane vode s dodatkom **0,3% NaCl**. Po **0,2 mL** uzorka iz pojedinih razrjeđenja pipetirati na ploču s hranjivim agarom i razmazati jednolično flambiranim drygalskim štapićem po podlozi. Nakon razdoblja inkubacije izbrojiti porasle kolonije na svim pločama i izračunati broj kolonija u 1 mL uzorka.

![Slika 46](/Images/slika46.jpg)

**Slika 46.** Razmazivanje uzorka drygalskim štapićem na hranjivoj podlozi.

## 3. Određivanje broja kolonija saprofitskih bakterija metodom izlijevanja podloge

Homogenizirati uzorak površinske vode u Winklerovoj boci energičnim mućkanjem. Pripremiti seriju decimalnih razrjeđenja uzorka u epruvetama s 9 mL sterilne destilirane vode s dodatkom **0,3% NaCl**. Po **0,2 mL** uzorka iz pojedinih razrjeđenja pipetirati u prazne, sterilne petrijevke, te pomiješati s rastopljenim i do **45°C** ohlađenim hranjivim agarom te ostaviti u horizontalnom položaju da se podloga stvrdne. Nakon razdoblja inkubacije izbrojiti porasle kolonije na svim pločama i izračunati broj kolonija u 1 mL uzorka.

## 4. Određivanje broja kolonija saprofitskih bakterija metodom membranske filtracije

Profiltrirati **100 mL** uzorka bunarske vode, ili decimalna razrjeđenja površinske vode kroz membranski filtar promjera pora **0,45 μm** (npr. nitrocelulozni filtar) i filtar položiti na Petrijevu ploču s hranjivim agarom. Nakon razdoblja inkubacije izbrojiti porasle kolonije na svim pločama i izračunati broj kolonija u 1 mL uzorka.