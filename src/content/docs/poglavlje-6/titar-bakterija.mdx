---
title: Titar bakterija
description: Određivanje titra bakterija
---


Pod **titrom bakterija** označava se najmanji volumen uzorka (npr. 1,0 mL, 0,1 mL, 0,001 mL itd.), tj. najveće razrjeđenje u kojem je prisutna tražena bakterija. Što je zagađenje uzorka bakterijama veće, titar je niži.

<h3 style="color: #096279; font-size: 1.4rem; font-weight: 600; margin: 1.5rem 0 1rem 0;">Postupak određivanja titra</h3>

Za određivanje vrijednosti titra pripreme se **decimalna razrjeđenja uzorka** tako da se 1 mL originalnog uzorka iz Winklerove boce sterilno prenese u epruvetu s 9 mL sterilne destilirane vode s dodatkom **0,3% NaCl**. 

Uzorak u prvoj epruveti bit će razrijeđen **10 puta** (1:10 ili 10⁻¹), u drugoj **1:100 ili 10⁻²** itd.). Nakon homogeniziranja sadržaja epruvete, promijeniti pipetu i prebaciti 1 mL u iduće epruvete. Na kraju ćemo dobiti razrijeđeni uzorak u epruvetama za po 10 puta, zbog čega ovako pripremljenu seriju epruveta nazivamo **serijom decimalnih razrjeđenja uzorka**. 

Potom nacijepiti po 1 mL uzorka iz odgovarajuće serije decimalnog razrjeđenja u epruvete s odgovarajućom podlogom (slika 42).

<h3 style="color: #096279; font-size: 1.4rem; font-weight: 600; margin: 1.5rem 0 1rem 0;">Izračunavanje titra</h3>

**Titar se izračunava** nakon razdoblja inkubacije prema zadnjoj pozitivnoj epruveti u nacijepljenom nizu.

![Slika 42](/Images/slika42.jpg)

**Slika 42.** Postupak određivanja titra bakterija iz uzorka vode metodom decimalnih razrjeđenja uzorka.