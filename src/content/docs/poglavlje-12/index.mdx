---
title: 'Poglavlje 12: Anaerobne bakterije'
description: 'Uvod u anaerobne bakterije'
---

# Poglavlje 12: Anaerobne bakterije

Neke su bakterije u odnosu prema kisiku obligatni anaerobi, što znači da neće rasti u okolišu s atmosferskom koncentracijom kisika. Takve skupine bakterija su disimilatorne sulfat-reducirajuće bakterije, anaerobni Gram-negativni koki, bakterije roda *Clostridium*. Za uzgoj pojedinačnih kolonija takvih bakterija potrebni su posebni uvjeti kultivacije s atmosferom bez kisika. Za postizanje anaerobne sredine koristi se posebna posuda (slika 61). U posudu se stavi komercijalni reagens koji kemijski veže kisik i stvara anaerobnu atmosferu samo s CO<sub>2</sub>. U posudu se stave inokulirane Petrijeve zdjelice i ona se zaklopi. Pripremljena se posuda stavi u inkubator na odabranu temperaturu inkubacije. Anaerobna se atmosfera postiže otprilike 30 min nakon zaklapanja.

![Posuda za anaerobnu inkubaciju](/Images/slika61.jpg)

*Slika 61. Posuda za anaerobnu inkubaciju.*

[← Poglavlje 11](../poglavlje-11)




