---
layout: ../../../components/ChapterLayout.astro
title: 'Određivanje antibiotskih svojstava streptomiceta'
description: 'Metode unakrsnog pruganja i polaganja diskova za procjenu antibiotske aktivnosti streptomiceta'
chapterNumber: 22
primaryColor: green
showBreadcrumb: true
breadcrumbPath:
  - name: "Poglavlje 22"
    url: "/poglavlje-22/"
  - name: "'Određivanje antibiotskih svojstava streptomiceta'"
    url: "/poglavlje-22/antibiotska-svojstva-streptomiceta/"
---



Antibiotska svojstva streptomiceta određuju se uzgojem streptomiceta i testne bakterije na hranjivom agaru. Najčešće se primjenjuje metoda unakrsnog pruganja i metoda polaganja diskova.

U metodi unakrsnog pruganja razmaže se čista kultura streptomiceta u jednom dijelu Petrijeve zdjelice s hranjivim agarom te inkubira 7 dana/26°C. Nakon inkubacije nanijeti okomito na razmaz streptomiceta paralelno sojeve testnih Gram-pozitivnih i Gram-negativnih bakterija te inkubirati još 24 h/35°C. Na osnovi dužine zone inhibicije u mm u kojoj testna bakterija ne raste prosuđuje se antibiotska aktivnost pojedinih sojeva streptomiceta (slika 93).

U metodi polaganja diskova potrebno je pomoću male prethodno flambirane epruvete izrezati diskove sa strepromicetima na ploči s izoliranim čistim kulturama. Na Petrijeve ploče s hranjivim agarom bakteriološkom ušicom gusto namazati čiste kulture testnih bakterija. Na svaku ploču nacijepljenu jednom čistom kulturom bakterija ravnomjerno rasporediti sterilnom iglom diskove sa streptomicetima tako da je zračni micelij okrenut prema gore. Inkubirati ploče 24 h/35°C. Nakon inkubacije očitati zone inhibicije rasta (slika 94).

![Metoda unakrsnog pruganja](/images/slika93A.jpg)

**Slika 93.** Metoda unakrsnog pruganja.

![Zone inhibicije rasta bakterije Micrococcus luteus oko diskova agara sa streptomicetima](/images/slika94.jpg)

**Slika 94.** Zone inhibicije rasta bakterije *Micrococcus luteus* oko diskova agara sa streptomicetima.

Na osnovi pigmentacije zračnog i vegetativnog micelija, oblika sporofora, produkcije topivog pigmenta u podlogu, biokemijskih osobina može se orijentacijski odrediti prema sustavu Gauze (1958.) pripadnost izoliranih streptomiceta pojedinim sekcijama i serijama.

---

*Povratak na [Poglavlje 22](/poglavlje-22)*


