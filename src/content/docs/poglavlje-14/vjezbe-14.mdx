---
title: 'Vježbe 14: Test toksičnosti s kvascem'
description: 'Vježbe za test toksičnosti s kvascem'
---

# Vježbe 14: Test toksičnosti s kvascem

## 1. Ispitivanje toksičnosti fenola

Pripremiti seriju različitih koncentracija fenola: 25, 50, 100, 200, 400, 500, 600 i 1000 mg/L. U bočicu s 4 mL podloge za izvedbu testa nacijepiti 0,5 mL suspenzije kvasca. Bočicu nadopuniti do vrha (uz zabodenu dodatnu iglu za izlaz zraka) određenom koncentracijom fenola (slika 65). Jednu bočicu, koja će služiti kao kontrolna fermentacija, nadopuniti destiliranom vodom. Ako fenol ne ubija kvasac, saharoza u podlozi bit će fermentirana i stvara se plin CO<sub>2</sub>. Stvoreni plin potiskuje tekućinu u otvorenu špricu. Količina istisnute tekućine proporcionalna je volumenu stvorenog plina u bočici. Ako fenol ubija kvasac, količina stvorenog plina bit će manja od kontrole (destilirana voda) ili se plin neće stvoriti (slika 66). Nacijepljene bočice inkubirati na 28°C/18 h. Nakon inkubacije očitati volumen istisnute tekućine u špricama. Izračunati efektivnu koncentraciju fenola koja inhibira fermentaciju za 50% u odnosu prema kontroli (EC<sub>50</sub>).

![Slika 65. Nacjepljivanje bočica za test toksičnosti s kvascem.](/Images/slika65.jpg)

![Slika 66. Test toksičnosti s kvascem Saccharomyces cerevisiae za različite koncentracije fenola i kontrolna bočica (prva slijeva).](/Images/slika66.jpg)

[← Povratak na Poglavlje 14](../) | [Povratak na Početnu stranicu](/)
