---
title: Vježbe 4
description: Praktične vježbe za određivanje pokretljivosti bakterija
---

## 1. Određivanje pokretljivosti bakterija u dubokom polukrutom agaru s TTC-om

**Postupak:**

Zagrijati hranjivi agar za ispitivanje pokretljivosti na 100°C (sadrži 0,3% agara) i razliti u epruvete kao duboki agar (visina stupca 10 cm) te autoklavirati. Nakon sterilizacije ohladiti podlogu na 50°C i dodati u po 0,2 mL 1%-tne otopine TTC-a.

S kosog hranjivog agara uzeti bakteriološkom ušicom kulture *Escherichia coli* i *Staphylococcus aureus* te ih nacijepiti dubokim ubodom u polukruti hranjivi agar s dodatkom TTC-a. Inkubirati kulture na 37°C/24 h.

Bakterije TTC mogu koristiti kao terminalni akceptor elektrona u procesima disanja (spoj je u oksidiranom stanju bezbojni, a u reduciranom stanju crveni). Pokretne bakterije šire se kroz medij i stvaraju crvenu zonu oko mesta inokulacije, dok nepokretne bakterije ostaju na mestu uboda.

<img src="/images/slika-27.jpg" alt="Pokretna i nepokretna bakterija u polukrutom agaru" className="hover-zoom" />

**Slika 27.** Pokretna bakterija *Escherichia coli* (lijevo) i nepokretna *Staphylococcus aureus* (desno) u polukrutom agaru s dodatkom TTC-a.

### Sastav hranjivog agara za ispitivanje pokretljivosti:

<div style="background: #f8f9fa; padding: 20px; border-radius: 8px; border-left: 4px solid #007bff; margin: 20px 0;">

| **Komponenta** | **Količina** |
|----------------|--------------|
| Pepton | 5,0 g |
| Mesni ekstrakt | 3,0 g |
| Agar | 3,0 g |
| Destilirana voda | 1000 mL |
| **pH** | **7,0 ± 0,2** |

</div>