---
title: Prva pomoć pri nezgodama
description: Protokoli i sadržaj ormarića prve pomoći u slučaju nezgoda u bakteriološkom praktikumu
---

# Prva pomoć pri nezgodama

U svakom bakteriološkom laboratoriju (praktikumu) mora postojati na istaknutom mjestu ormarić s natpisom **„Prva pomoć kod laboratorijskih infekcija“**. Ormarić prve pomoći se koristi kod nezgoda uz prisutnost voditelja praktikuma.

U ormariću se mora nalaziti:

- 10 g tinkture joda  
- 20 g otopine Lugola  
- 1 L 0,25% otopine KMnO₄  
- 50 g *Carbo medicinalis*  
- 3% otopina H₂O₂  
- Tablete acidol-pepsin  
- Mesni ekstrakt 50 g  
- Oksicijanat mast 10 g  
- 10% otopina (navesti tvar)

---

Svakome se može tijekom eksperimentalnog rada s bakterijama dogoditi nezgoda, što se u bakteriološkom praktikumu mora shvatiti najozbiljnije.

Nisu rijetke nezgode koje završavaju zarazom sudionika, a poznate su inače u literaturi kao **laboratorijske infekcije**.

:::note-warning
**Bez panike!**  
Ako se nešto neželjeno dogodi, odmah treba obavijestiti voditelja praktikuma o nezgodi i **ne napuštati praktikum**.
:::

## Postupci u slučaju nezgoda

- **Ako je bakterijski materijal dospio u usta** (neoprezno pipetiranje):  
  → odmah ispljunuti, isprati nekoliko puta usnu šupljinu i grgljati otopinom permanganata ili vodikova peroksida, potom ispljunuti.

- **Ako je bakterijski materijal progutan**:  
  → uzeti *acidol-pepsin* ili *Carbo medicinalis*, te odmah otići liječniku radi dobivanja odgovarajućeg antibiotika.

- **Ako se izlije bakterijska kultura** (na radnu površinu, odjeću i dr.):  
  → odmah obavijestiti voditelja praktikuma radi poduzimanja potrebnih mjera dezinfekcije.

