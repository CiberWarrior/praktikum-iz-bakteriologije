---
title: Dezinfekcija i antisepsa
description: Postupci dezinfekcije i antiseptičke zaštite u laboratoriju
---

# Dezinfekcija i antisepsa

Tijekom i nakon svakog praktikuma potrebno je obaviti dezinfekciju radnih površina i antisepsu ruku.

**Dezinfekcija** (*lat. inficiens – koji truje*) je tretman kemijskim agensima – dezinficijensima (npr. halogeni, derivati joda i klora, metanol, etanol, izopropanol, fenol i derivati fenola, vodikov peroksid) radi uništavanja bakterija i drugih mikroba u zraku, na radnim površinama i predmetima.

Prolivene suspenzije bakterijskih kultura odmah treba prekriti papirnatim ručnikom i potom ga natopiti dezinficijensom, ostaviti tako petnaest minuta i onda odložiti na predviđeno odlagalište kontaminiranog materijala.

**Antisepsa** podrazumijeva dezinfekciju živog tkiva, npr. površina tijela, ruke, usna šupljina, antisepticima (npr. kalijev permanganat, vodikov peroksid, komercijalni antiseptici).

:::note-warning
Postupcima dezinfekcije i antisepse **ne postiže se potpuna sterilizacija**, jer se ne uništavaju bakterijske endospore.
:::
