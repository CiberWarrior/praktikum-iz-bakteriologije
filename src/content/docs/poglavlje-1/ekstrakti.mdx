---
title: Ekstrakti i sastojci hranjivih podloga
description: Sirovine i mediji korišteni u pripravi hranjivih podloga
---

## Mesni ekstrakt

Mesni ekstrakt dobiva se vodenom ekstrakcijom nemasna mesa (govedina, junetina, konjsko meso).  
Danas se koristi tvornički dehidrirani ekstrakt, no u nastavku je prikazan klasični recept iz prakse:

:::note-lab
**Spremanje bujona dvostruke jačine:**

- Uzme se 0,5 kg očišćene krtine i doda 1 L vode.  
- Smjesa odstoji 24 h u ledenici.  
- Nakon procjeđivanja i filtriranja, kuha se 15 min na laganoj vatri.  
- Smjesa se zatim razbistri, nadopuni do 1 L i koristi kao ekstrakt.  
:::

---

## Ekstrakt kvasca

Dobiva se dehidriranjem kulture pekarskog kvasca.  
Izvor je **vitamina B**, **organskog ugljika i dušika**.  
Moguće je pripremati i ekstrakte iz **krumpira, riže, mrkve, tla** prema recepturi.

---

## Peptoni

Izvor organskog dušika. Dobivaju se hidrolizom životinjskih ili biljnih bjelančevina:  
**meso, kazein, soja**, uz pomoć kiselina ili **proteolitičkih enzima**.  
Sadrže **aminokiseline**, **proteoze** i **oligopeptide**.

---

## Agar

Agar je sredstvo za **skrućivanje hranjivih podloga**, mješavina je **agaroze i agaropektina**.  
Dobiva se iz crvenih algi: **Gelidium** i **Gracilaria**.

- Rastapa se na **100°C**
- Skrućuje pri **~42°C**
- Dodaje se u količini **10–20 g/L**

Ovisno o sadržaju agara, razlikujemo:

- **Tekuće podloge** (juha, broth, bujon, voda)
- **Polukrute podloge** (0.2–0.4% agara)
- **Krute podloge** (0.5–3% agara)

---

## Oblici upotrebe podloga

| Konzistencija | Primjena |
|---------------|----------|
| **Tekuće**    | Erlenmeyerove tikvice, epruvete |
| **Polukrute** | Duboki agar u epruveti |
| **Krute**     | Petrijeve zdjelice, kosi ili duboki agar u epruveti |

---

## Prema složenosti:

- **Jednostavne**: npr. peptonska voda  
- **Složene**: s više supstanci

Među složenima razlikujemo:

- **Diferencijalne podloge**  
  Omogućuju razlikovanje vrsta po izgledu kolonija  
  *Primjer: EC X-GLUC agar (E. coli – plave kolonije, druge – žućkaste)*

- **Selektivne podloge**  
  Inhibiraju rast neželjenih bakterija  
  *Primjer: SS agar – rastu samo Salmonella i Shigella*

---

## Sterilizacija i pH-vrijednost

Sve hranjive podloge moraju se **sterilizirati**.  
Način sterilizacije naveden je na ambalaži tvorničkog proizvoda.

Ako sami pripremamo podlogu prema recepturi, pH se podešava s:

- **1 M NaOH** (za podizanje pH)
- **1 M HCl** (za snižavanje pH)
