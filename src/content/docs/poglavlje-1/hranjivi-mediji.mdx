---
title: Hranjive podloge
description: Vrste i sastav hranjivih medija u bakteriologiji
---

Hranjive podloge ili *hranjivi mediji* otopine su kemijskih spojeva koji omogućuju rast i razmnožavanje određenih vrsta ili skupina bakterija.

Podloge moraju sadržavati izvore potrebnih kemijskih elemenata za sintezu dijelova bakterijske stanice te izvore energije kako bi se životni ciklus odvijao.  
Kao osnovni konstitucijski (biogeni) elementi dodaju se u propisanim koncentracijama hranjivim medijima sljedeći elementi:  
**C, O, H, N, S, P, K, Ca, Mg, Fe.**

Izvor **ugljika** može biti:
- organski (ugljikohidrati, masne kiseline)  
- anorganski (CO₂)

Izvor **dušika** može biti:
- organski (pepton – čiste životinjske bjelančevine dobivene digestijom mesa)  
- anorganski (NaNO₃, KNO₃, (NH₄)₂SO₄)

Ostali elementi dodaju se u obliku anorganskih soli.

U neznatnim koncentracijama (tragovima) u podlogu se mogu dodavati i:  
**Mn, Zn, Mo, Cu, Co, Ni, V, B, Cl, Na, Si**, sadržani u anorganskim spojevima.

---

## Komercijalne podloge

Danas su bakteriolozima na raspolaganju mnoge komercijalno pripremljene:

- dehidrirane podloge za uzgoj različitih vrsta bakterija  
- reagensi i selektivni dodaci  
- već gotovi sterilni mediji u Petrijevkama ili epruvetama, spremni za jednokratnu upotrebu

---

## Vrste hranjivih podloga

**Hranjive podloge dijelimo na:**

### 1. Sintetske (definirane)

Sadrže točno određene koncentracije poznatih kemijskih spojeva.  
Primjer: *tekuća podloga za uzgoj nitrifikacijskih bakterija*

### 2. Kompleksne

Ne sadrže točno određene sastojke.  
Sadrže razne ekstrakte, peptone, hidrolizate, sokove itd.  
Primjer: *Hranjivi agar (mesno-peptonski agar)*

---

<div style="max-width: 350px; background: linear-gradient(135deg, #e3f2fd 0%, #f3e5f5 100%); border-radius: 15px; padding: 20px; box-shadow: 0 4px 12px rgba(0,0,0,0.1); margin: 20px auto;">
  <div style="display: flex; align-items: center; margin-bottom: 15px;">
    <span style="font-size: 24px; margin-right: 10px;">🧪</span>
    <h3 style="margin: 0; color: #2c3e50; font-weight: 600; font-size: 18px;">Sastav hranjivog agara</h3>
  </div>
  <div style="background: white; border-radius: 10px; padding: 15px;">
    <div style="display: grid; grid-template-columns: 1fr auto; gap: 8px 15px; align-items: center;">
      <span style="font-weight: 500; color: #34495e; font-size: 14px;">Pepton</span>
      <span style="background: #3498db; color: white; padding: 3px 10px; border-radius: 15px; font-size: 13px; font-weight: 600;">5,0 g</span>
      <span style="font-weight: 500; color: #34495e; font-size: 14px;">Mesni ekstrakt</span>
      <span style="background: #3498db; color: white; padding: 3px 10px; border-radius: 15px; font-size: 13px; font-weight: 600;">3,0 g</span>
      <span style="font-weight: 500; color: #34495e; font-size: 14px;">Agar</span>
      <span style="background: #3498db; color: white; padding: 3px 10px; border-radius: 15px; font-size: 13px; font-weight: 600;">15,0 g</span>
      <span style="font-weight: 500; color: #34495e; font-size: 14px;">Destilirana voda</span>
      <span style="background: #3498db; color: white; padding: 3px 10px; border-radius: 15px; font-size: 13px; font-weight: 600;">1000 mL</span>
      <span style="font-weight: 500; color: #34495e; font-size: 14px;">pH</span>
      <span style="background: #27ae60; color: white; padding: 3px 10px; border-radius: 15px; font-size: 13px; font-weight: 600;">7,0 ± 0,2</span>
    </div>
  </div>
</div>

:::note-lab
Hranjivi agar koristi se kao univerzalna kompleksna podloga u rutinskim mikrobiološkim vježbama.
:::
