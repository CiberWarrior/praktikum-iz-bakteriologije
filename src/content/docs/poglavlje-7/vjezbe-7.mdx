---
title: Vježbe 7
description: Praktične vježbe iz direktnog određivanja broja bakterija
---

# Vježbe 7

## 1. Određivanje ukupnog broja bakterija u Petroff-Hauserovoj komorici

Uzorak površinske vode u Winklerovoj boci homogenizirati energičnim mućkanjem. Na mrežicu Petroff-Hauserove komorice, koja je u **središnjem dijelu**, staviti **pokrovno stakalce** tako da čvrsto prianja uz komoricu. Pipetom nanijeti kap uzorka uz rub na sredini pokrovnog stakalca, a filtar papirom pokupiti eventualni višak uzorka. Uzorak će **kapilarno ispuniti** mrežicu Petroff-Hauserove komorice.

Na pokrovnicu staviti kap **imerzijskog ulja** (anisol ili cedrovo ulje) i mikroskopirati pod **imerzijskim objektivom** (povećanje **1000 x**). Izbrojati stanice unutar **25 kvadratića** središnje mreže (uključujući i one koje se nalaze na crti) i izračunati ukupan broj stanica u 1 mL uzorka, uzimajući u obzir volumen komorice.

## Izračun broja bakterija

Petroff-Hauserova komorica podijeljena je u kvadratiće, a stanice se broje u **25 središnjih kvadratića** omeđenih dvostrukim crtama. Volumen svakog malog kvadratića u komorici je **5 × 10⁴ μm³** (slika 47). Kako 1 mL iznosi **1 × 10¹² μm³**, frakcija 1 mL volumena u svakom kvadratiću komorice je 1 × 10¹² μm³ podijeljena u 5 × 10⁴ μm³, što iznosi **5 × 10⁻⁸ mL** po kvadratiću. 

Drugim riječima, ima **2 × 10⁷ kvadratića** po jednom mL. Stoga, za izračun broja stanica po 1 mL iz broja ustanovljenog u Petroff-Hauserovoj komorici, potrebno je srednju vrijednost broja u 25 kvadratića pomnožiti sa **2 × 10⁷**.

### Primjer izračuna

Ako je npr. u Petroff-Hauserovoj komorici volumena **0,02 mm³**, što pokriva 25 kvadratića središnje mreže, izbrojeno prosječno **150 stanica**, potrebno je dobiveni broj pomnožiti sa **2 × 10⁷**, što će iznositi **3,0 × 10⁹ stanica po 1 mL**.