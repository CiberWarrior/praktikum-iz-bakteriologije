---
title: 'Aromatogram'
description: 'Aromatogram'
---


Aromaterapija podrazumijeva uporabu mirisnih, hlapivih tvari eteričnih ulja aromatskih biljaka za prevenciju, terapiju i suterapiju različitih bolesti. Aromaterapija je pradavno umijeće liječenja, koje danas doživljava procvat i transformaciju u suvremenoj znanosti terapije duha i tijela. Mnoga eterična ulja posjeduju snažna antibakterijska, antifungalna i antivirusna svojstva. Prve rezultate o antimikrobnom djelovanju eteričnih ulja objavio je još 1881. R. Koch. Našao je da eteričnim uljem impregnirani deblji konac iznad bujona inokuliranog s bakterijama ubija bakterije. Aromatogram (aroma-antibiogram) je postupak u aromaterapiji analogan antibiogramu, kojim se dokazuje antimikrobno djelovanje eteričnih ulja na čiste kulture patogenih bakterija izoliranih iz krvi, urina, sline, kože, upalnih procesa i nezaobilazan je postupak u kliničkoj primjeni eteričnih ulja (slika 64).

![Zone inhibicije rasta bakterije Staphylococcus aureus oko diskova natopljenih eteričnim uljima](/images/slika64.jpg)

*Slika 64. Zone inhibicije rasta bakterije Staphylococcus aureus oko diskova natopljenih eteričnim uljima.*

[← Povratak na Poglavlje 13](../poglavlje-13)
