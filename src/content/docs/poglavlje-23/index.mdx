---
title: 'Poglavlje 23: Izolacija anaerobnih fototrofnih bakterija u stupcu po Vinogradskom'
description: 'Izolacija anaerobnih fototrofnih bakterija u stupcu po Vinogradskom'
---


Anaerobne fototrofne bakterije uključuju purpurne i zelene sumporne bakterije.
 Sadrže pigment bakterioklorofil koji je po sastavu sličan biljnom 
klorofilu. Koriste uglavnom sulfide (foto-lito-autotrofi) te neke organske
kiseline (foto-organo-autotrofi) kao davatelj elektrona za redukciju ugljikova
dioksida a uz sunčevu svjetlost kao izvor energije. Anaerobne
fototrofne bakterije prisutne su u muljevima i vodama, gdje je stupac
vode miran dugo vremena i izložen sunčevu svjetlu. U takvu okolišu
procesima fermentacije nastaju sulfidi i organske kiseline esencijalne za
njihov razvoj.


