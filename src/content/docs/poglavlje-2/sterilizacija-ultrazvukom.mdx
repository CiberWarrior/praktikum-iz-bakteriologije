---
title: Sterilizacija ultrazvukom
description: Primjena ultrazvučnih valova za uništavanje mikroorganizama
---


Ultrazvuk je mehanička vibracija koja počinje izvan granica ljudske percepcije u području iznad 20.000 Hz. Ultrazvuk djeluje mikrobiocidno zbog mehaničkog razaranja protoplazme bakterija. Uzorak se izlaže visokom djelovanju ultrazvuka (40.000 vibracija u sekundi ili 40 kHz) u 1 minuti u tzv. ultrazvučnoj kupelji. 

Rad kupelji temelji se na uporabi ultrazvučnih vibracija uz korištenje tekućina koje mogu prenositi velike količine energije putem ultrazvuka. Posebnost ultrazvučne tehnologije sterilizacije vrhunski su rezultati u najkraćem mogućem vremenu. 

Ultrazvučna je kupelj uređaj koji se primjenjuje u laboratorijima, zubarskim ordinacijama, urarskoj industriji, izradi nakita i dr. Svojom učinkovitošću olakšava i ubrzava rad te omogućuje besprijekorno čišćenje bez mogućnosti oštećivanja opreme i instrumenata.