---
title: Pasterizacija
description: Djelomična sterilizacija tekućina na umjerenoj temperaturi
---


Metodu je uveo L. Pasteur 1864. Pasterizacija je djelomična sterilizacija na temperaturama ispod 100°C, kojom se ciljano ubijaju vegetativni oblici bakterija, odgovorni za kvarenje namirnica (bakterije octenog vrenja, kvasci) te uzročnici zaraznih bolesti kao što su uzročnici tuberkuloze npr. u mlijeku. Postoji kratkotrajni oblik pasterizacije koji se provodi na 71°C/15 sek i dugotrajni oblik pasterizacije koji se provodi na 66°C/30 min (originalna metoda L. Pasteura). U laboratoriju se pasterizacija može izvoditi u vodenoj kupelji ili sušioniku.

Cilj je pasterizacije da se njome ne mijenjaju organoleptička svojstva namirnice (okus, miris, boja, konzistencija), koja je za određeno vrijeme sačuvana od kvarenja i sigurna za upotrebu. Kako je pasterizacija ipak djelomična sterilizacija, jedan dio mikroflore bakterija u namirnici preživljava postupak pa su pasterizirane namirnice poslije određena vremena podložne kvarenju.