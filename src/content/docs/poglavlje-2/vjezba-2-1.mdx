---
layout: ../../../components/ChapterLayout.astro
title: Vježba 2.1 - Ispitati učinak vremena kuhanja na bakterije
description: Praktična vježba o učinku vremena kuhanja na bakterije
chapterNumber: 2
primaryColor: blue
showBreadcrumb: true
breadcrumbPath:
  - name: "Poglavlje 2"
    url: "/poglavlje-2/"
  - name: "Vježba 2.1 - Ispitati učinak vremena kuhanja na bakterije"
    url: "/poglavlje-2/vjezba-2-1/"
---



Suspendirati i homogenizirati 1 g svježeg tla u epruvetu s 9 mL sterilne destilirane vode s dodatkom 0,3% NaCl. Za ispitivanje učinka kuhanja u vodenoj pari na smanjenje broja bakterija epruvetu sa suspenzijom tla staviti u Kochov lonac ili u lonac s uzavrelom vodom. Epruvetu izvaditi nakon 3 min kuhanja, uzeti 0,1 mL uzorka i razmazati drygalskim štapićem po Petrijevoj zdjelici s hranjivim agarom. Istu epruvetu ponovno staviti u Kochov lonac te uzeti uzorak nakon 10 i 20 min kuhanja.

Petrijeve zdjelice s nacijepljenih 0,1 mL uzorka nakon 3, 10 i 20 min kuhanja staviti u inkubator na 22°C/72 h. Nakon inkubacije, na svakoj ploči izbrojati broj poraslih kolonija i zaključiti o djelotvornosti vremena kuhanja na 100°C na uklanjanje bakterija u suspenziji tla.