---
title: Sterilizacija
description: Osnovni pojmovi i pregled metoda sterilizacije
---

# Sterilizacija

Sterilizacija je postupak pri kome se potpuno uništavaju bakterije (vegetativni oblici i spore) te drugi mikroorganizmi u hranjivim medijima, staklenoj posudi i ostalim materijalima s kojima radimo u bakteriološkoj praksi. Temelje osnovnih bakterioloških tehnika postavili su L. Pasteur i R. Koch u drugoj polovici 19. stoljeća.

Sve laboratorijsko posuđe, hranjive podloge za uzgoj bakterija i uzgojene bakterije nakon upotrebe u bakteriološkom laboratoriju moraju se sterilizirati.

Postupci sterilizacije dijele se u pet skupina:
- fizička sterilizacija
- kemijska sterilizacija
- sterilizacija zračenjem
- sterilizacija ultrazvukom
- hladna sterilizacija.