---
layout: ../../../components/ChapterLayout.astro
title: 'Završni test'
description: 'Završni test u sanitarnoj analizi vode'
chapterNumber: 9
primaryColor: blue
showBreadcrumb: true
breadcrumbPath:
  - name: "Poglavlje 9"
    url: "/poglavlje-9/"
  - name: "'Završni test'"
    url: "/poglavlje-9/zavrsni-test/"
---



<h3 style="color: #096279; font-size: 1.4rem; font-weight: 600; margin: 1.5rem 0 1rem 0;">Postupak</h3>

Izolirane čiste kulture koliformnih bakterija boje se po Gramu te se ispituju biokemijska svojstva radi determinacije roda ili vrste koliforma. Najčešće se koristi fermentacija laktoze, citokrom oksidaza test i IMVC test (indol, metilno crvenilo, Voges-Proskauer, citrat test). Dobiveni rezultati broja kolonija saprofitskih bakterija i broja ukupnih i fekalnih koliformnih bakterija tumače se prema Uredbi o klasifikaciji voda Republike Hrvatske (Narodne novine 77/1998.) te se prema mikrobiološkim parametrima određuje vrsta vode (od 1 do 5).

<h3 style="color: #096279; font-size: 1.4rem; font-weight: 600; margin: 1.5rem 0 1rem 0;">Tablica 5. Vrste voda s obzirom na mikrobiološke pokazatelje</h3>

<div class="water-quality-table">

| **Pokazatelj, mjerna jedinica** | **I VRSTA** | **II VRSTA** | **III VRSTA** | **IV VRSTA** | **V VRSTA** |
|:--------------------------------|:-----------:|:------------:|:-------------:|:------------:|:-----------:|
| **Broj ukupnih koliforma /L** | <span class="excellent">&lt; 5×10<sup>2</sup></span> | <span class="good">5×10<sup>2</sup>-5×10<sup>3</sup></span> | <span class="moderate">5×10<sup>3</sup>-10<sup>5</sup></span> | <span class="poor">10<sup>5</sup>-10<sup>6</sup></span> | <span class="very-poor">&gt; 10<sup>6</sup></span> |
| **Broj fekalnih koliforma /L** | <span class="excellent">&lt; 2×10<sup>2</sup></span> | <span class="good">2×10<sup>2</sup>-10<sup>3</sup></span> | <span class="moderate">10<sup>3</sup>-10<sup>4</sup></span> | <span class="poor">10<sup>4</sup>-10<sup>5</sup></span> | <span class="very-poor">&gt; 10<sup>5</sup></span> |
| **Broj saprofitskih bakterija /mL** | <span class="excellent">&lt; 10<sup>3</sup></span> | <span class="good">10<sup>3</sup>-10<sup>4</sup></span> | <span class="moderate">10<sup>4</sup>-10<sup>5</sup></span> | <span class="poor">10<sup>5</sup>-7,5×10<sup>6</sup></span> | <span class="very-poor">&gt; 7,5×10<sup>6</sup></span> |

</div>

Da bismo prikazali što pojedina vrsta voda znači, dolje je naveden kratki opis pojedine vrste voda:

<h4 style="color: #096279; font-size: 1.2rem; font-weight: 600; margin: 1.2rem 0 0.8rem 0;">I VRSTA</h4>
Podzemne i površinske vode koje se u svom prirodnom stanju ili nakon dezinfekcije mogu upotrijebiti za piće ili u prehrambenoj industriji te površinske vode koje mogu poslužiti za uzgoj plemenitih vrsta riba (pastrve).

<h4 style="color: #096279; font-size: 1.2rem; font-weight: 600; margin: 1.2rem 0 0.8rem 0;">II VRSTA</h4>
Vode koje se u prirodnom stanju mogu koristiti za kupanje i rekreaciju, za sportove na vodi, za uzgoj drugih vrsta riba (ciprinida) ili koje se nakon odgovarajućeg pročišćivanja mogu upotrijebiti za piće i druge namjene u industriji i sl.

<h4 style="color: #096279; font-size: 1.2rem; font-weight: 600; margin: 1.2rem 0 0.8rem 0;">III VRSTA</h4>
Vode koje se mogu upotrijebiti u industrijama koje nemaju posebne zahtjeve za kakvoćom vode te u poljoprivredi. To su vode koje se pročišćuju da bi se upotrijebile za određene namjene.

<h4 style="color: #096279; font-size: 1.2rem; font-weight: 600; margin: 1.2rem 0 0.8rem 0;">IV VRSTA</h4>
Vode koje se mogu upotrijebiti isključivo uz pročišćivanje na područjima na kojima je velik nedostatak vode.

<h4 style="color: #096279; font-size: 1.2rem; font-weight: 600; margin: 1.2rem 0 0.8rem 0;">V VRSTA</h4>
Vode koje se ne mogu koristiti ni za kakve namjene jer ne zadovoljavaju kriterije za namjene.

