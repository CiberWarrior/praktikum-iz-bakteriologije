---
layout: ../../../components/ChapterLayout.astro
title: 'Poglavlje 11: Aerobne sporogene bakterije'
description: 'Uvod u aerobne sporogene bakterije'
chapterNumber: 11
primaryColor: purple
showBreadcrumb: true
breadcrumbPath:
  - name: "Poglavlje 11"
    url: "/poglavlje-11/"
---



Rodovi mnogih vrsta bakterija u nepovoljnim uvjetima života stvaraju trajne oblike otporne na vanjske utjecaje, koje zovemo endospore. Smještaj unutar stanice, oblik i veličina endospora relativno su stalna obilježja pojedine bakterijske vrste. Sporogene bakterije pripadaju u Bergeyevu 18. skupinu i obuhvaćaju 10 rodova. Aerobne sporogene bakterije pripadaju rodovima: *Bacillus*, *Amphibacillus*, *Sporolactobacillus*, *Sporosarcina* i *Sulfobacillus*.

Najčešće prisutne sporogene bakterije u tlu i vodama pripadaju rodu *Bacillus*. Bakterije iz porodice Bacillaceae, rod *Bacillus* su veliki (0,5-2,5 x 1,2-10 μm), Gram-pozitivni, katalaza-pozitivni, aerobni sporogeni bacili, endospore su centralne ili subterminalne (slika 59). Većina ih je pokretna, neki stvaraju kapsulu. Rod ima 48 vrsta, a većina su saprofiti u zemlji, vodi, zraku, biljkama. Stalna je mikroflora sijena vrsta *B. subtilis*, a vrste, *B. cereus*, *B. megaterium* i *B. licheniformis* široko su rasprostranjene u tlu. Omjer sporuliranih oblika naprama ukupnom broju bakterijskih kolonija na agarnoj podlozi uzima se kao znak prisutnosti teže razgradivih organskih tvari u vodama. Naime, smatra se da kada u površinskim vodama heterotrofnim bakterijama ponestaje lakorazgradivih organskih spojeva (svježa zagađenja), sporogeni sojevi bacila sporuliraju kako bi preživjeli nepovoljne životne uvjete. To upozorava dijelom i na poboljšanje ekološke kakvoće vode.

Sporogene bakterije iz okoliša uzgajaju se na neselektivnoj podlozi hranjivi agar i temperaturi 22°C/72 h nakon pasterizacije u vodenoj kupelji 20 min na 80°C kako bi se ukloniti vegetativni oblici bakterija u uzorku.

![Aerobne sporogene bakterije](/images/slika59.jpg)

*Slika 59. Bakterije roda Bacillus obojene po Gramu.*

[← Poglavlje 10](../poglavlje-10)
